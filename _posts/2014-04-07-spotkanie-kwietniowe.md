---
layout: post
title: WRUG o szczupłych modelach AR, Slimie i lokalizacji
---

Już za dwa tygodnie, w **środę, 23 kwietnia**
zapraszamy na czwarte w tym roku spotkanie WRUG, tradycyjnie
[w siedzibie Centrum Cyfrowego](http://panstwomiasto.pl).

Tomasz „Tomash” Stachewicz opowie o najlepszych kuracjach
odchudzające dla modeli ActiveRecord, Łukasz „Sarniak” Sarnacki
o Slimie w kwadrans, Krzysztof „Zły” Białek tym razem faktycznie
opowie o edytowalnej i18n z wykorzystaniem Redisa i Riddicka,
a Marta „ameba” Paciorkowska o tym jak (i po co) tłumaczyć open source.

Poza wystąpieniami będą też lightning talki i ogólne socjalizowanie przy
barze na miejscu, **z napojami (o dowolnym składzie) lub przekąskami
zasponsorowanymi przez [El Passion](http://www.elpassion.com)
i [Rebased](http://rebased.pl)**.

[Rebased](http://rebased.pl) to kilkunastu świetnych programistów
i jeden specjalista od biznesu. Pracują dla klientów z USA, Wielkiej
Brytanii, Niemiec, Szwecji, Holandii i nie tylko. Dostarczają.

Firma [El Passion](http://www.elpassion.com) buduje aplikacje
internetowe w oparciu o Ruby on Rails oraz mobilne dla systemów
iOS i Android. Zlokalizowana w Warszawie, pracuje dla klientów
z Europy Zachodniej oraz USA. Tworzy startupy technologiczne od
podstaw, wykorzystując metodologie Agile oraz Lean.

Kiedy? W środę, **23 kwietnia 2014, o 18:30**.

Gdzie? W [Państwomieście](http://panstwomiasto.pl) na
**Andersa 29** (jeden przystanek tramwajem lub 10 minut
spacerem z metra Dworzec Gdański lub metra Ratusz).
